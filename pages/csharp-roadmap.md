---
title: "C#/.NET Roadmap"
layout: page
sitemap: false
permalink: "/csharp-roadmap/"
---

## Як взяти участь?
Кількість місць дуже обмежена, тому набирається невелика група. Відбір у групу буде за результатами виконання тестового завдання.

Що потрібно робити:
 * Заруєструватися у онлайн формі (реєстрація триває до 11 жовтня): [https://forms.gle/FtG22grkzxtNduBd7](https://forms.gle/FtG22grkzxtNduBd7)
 * Виконати тестове завдання, яке ви отримаєте по пошті
 * Ті хто виконав завдання найкраще - зможуть взяти участь у C#/.NET Roadmap
 
 Зверніть увагу, **акцент під час навчання буде саме на опануванні технології .NET.**

## Що таке PLLUG C#/.NET Roadmap?

Це можливість послідовно крок за кроком освоїти мову С# та .NET фреймворк. 

Серед тем, які ми будемо розглядати:
 * Просте та потужне пояснення принципів ООП (об'єктно-орієнтованого програмування)
 * Хороший стиль програмування, coding standard, процес роботи над проектом
 * Як працювати з системою контролю версій Git
 * Вступ у WPF, як старт для розподілених технологій та UWP та Xamarin
 * Основи роботи з базами даних
 * Історії з власного досвіду розробників, поширені помилки, питання зі співбесід 
 * Командна робота над проектами 

## Розклад найближчих занять

**Ми збираємося кожного вівторка о 19:00, за адресою пл. Петрушевича 3, 6 поверх** 
**Початок зібрань 15 жовтня**  

Оскільки ми працюємо на безкоштовній основі, кількість місць обмежена.

## Часті Питання (ЧаП)
### Чи можна після Ваших занять влаштуватись на роботу?

З досвіду скажемо  "Так", але **все в твоїх руках**, ми не можемо нічого гарантувати. В нас були учасники, котрі після одного семестру змогли влаштуватись на стажування або роботу.

### Скільки коштують Ваші курси?

Все абсолютно безкоштовно.

### Відвідування вільне?

Так. За умови наявності місць в групі, ми не можемо дозволити собі взяти всіх бажаючих, оскільки фізично не вліземо в надане нам приміщення.
Також бажано мати хоч елементарні знання про програмування і мову C#, фізично не вистачає часу приділяти увагу всім на абсолютно різному рівні

### Чи потрібно брати з собою ноутбук?

Дуже бажано. Тоді під час зібрання ти матимеш змогу брати участь у практиці, спробувати закодити те, що тобі пояснили та задавати питання, якщо щось не виходить(працювати напряму з кодом значно легше, ніж з його усним описом).

### Що я буду вміти після проходження PLLUG C#/.NET Roadmap?
 * Самостійно вирішувати прості проблеми під час розробки програми 
 * Писати власні проекти на C#/.NET
 * Давати раду з проектами, які містять кілька десятків файлів
 * Користуватися необхідними розробнику інструментами для ефективної та зручної роботи
 * Мати елементарне поняття "хорошого стилю", мати навички ефективної роботи в команді з кількох людей
 * Базу знань необхідну для влаштування на роботу або стажування
 
### Це все звучить занадто складно! Що якщо я не вмію програмувати?
Єдиний спосіб навчитися програмувати - це писати програми) Тому спочатку подумай про таке:

 * Все продумано так, щоб **покроково та з самого початку** навчити та показати, буде достатньо часу, щоб повторити/розказати ще раз/пояснити складні теми/моменти
 * Робити це набагато легше разом з іншими та під керівництвом людей, які займаються розробкою професійно.
 * Керівники та ментори готові пояснювати, допомагати, відповідати на питання.
 * Ми скоротили об'єм інформації до мінімально необхідної, і пояснюємо лише потрібне для того щоб почати писати свої програми.
 * **Ми ДУЖЕ раді, коли учасники задають багато питань**
 * Навіть, якщо врешті решт з будь якої причини у тебе не вийде - ти ж нічого не втрачаєш. Просто приходь на наступний семестр - і продовжуй брати участь (у нас є багато учасників, які прийшли на Roadmap з самого початку другий раз - і закінчили дуже успішно).
 
### Що потрібно буде робити буде робити?

Для того, щоб завершити роадмап успішно необхідно буде виконати набір обов'язкових завдань + участь у міні-проекті. Завдання учасники отримають під час наших зібрань.
Усі учасники, які впоралися далі візьмуть участь у одному з проектів PLLUG під час літнього кодінг марафону PLLUG Summer Camp 2019.

### Як буде проходити навчання?

Завдання та навчальні матеріали видаватимуться поступово для самостійної роботи. На зібраннях ми: 
  
  * Навчаємося правильному підходу до роботи
  * Розглядаємо як все працює у всіх деталях, дивимося на приклади
  * Пояснюємо все, що необхідно, відрповідаємо на всі питання або вказуємо на джерело, де точно є відповідь
  * Розглядаємо всі хитрощі, передаємо власний досвід
  * Вивчаємо паттерни
  * Розглядаємо сучасні підходи до розробки архітектури проектів

**Відвідувати зібрання необхідно, бо найважливіша інформація розглядається там. Самостійна робота необхідна для того щоб провести зібрання ефективно, детально розглянути обрані та дуже важливі теми та відповісти на питання.** 


### Я не хочу брати участь, але я б походив трохи.

Звичайно, приходь на будь яке зібрання - вхід вільний, за умови наявності місць і попередньої реєстрації. Попереджаю одразу: результату від простого відвідування не буде - перевірено не одноразово. 
