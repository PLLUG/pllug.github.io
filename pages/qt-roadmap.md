---
title: "C++/Qt Roadmap"
layout: page
sitemap: false
permalink: "/qt-roadmap/"
---

## Що таке PLLUG C++/Qt Roadmap?

Це можливість послідовно крок за кроком освоїти мову С++ та кросплатформний інструментарій розробки Qt5. У рамках PLLUG C++/Qt Roadmap відбуваються регулярні лекції та доповіді, які супровождуються матералами для самостійної роботи. А далі учасники зможуть випробувати свої знання на міні-завданнях, тестах, а також взяти участь у спільному проекті разом з іншими. Перевага PLLUG.Roadmap у тому, що учасники отримають поради від керівників та лекторів С++/Qt напряму: з чого можна почати, на що звернути увагу, як виконати ті чи інші завдання. Звичайно ж на наших зустрічах буде багато практики у кращих традиціях PLLUG Community.

Серед тем, які ми будемо розглядати:
 * Зрозумілий та простий вступ у мову С++, необхідний для того щоб почати писати власні програми
 * Останні стандарти мови С++ (С++14, С++17)
 * Кросплатформний інструментарій Qt5 (версії 5.12.x)
 * Просте та потужне пояснення принципів ООП (об'єктно-орієнтованого програмування)
 * Як працювати з системою контролю версій Git
 * Елементарна робота з командним рядком Linux\Windows
 * Вступ у мову QML та технологію Qt Quick, розробка програм під мобільні пристрої з Qt5
 * Хороший стиль програмування, coding standard, процес роботи над власним проектом
 * Історії з власного досвіду розробників, поширені помилки, питання зі співбесід 


## Розклад найближчих занять

**Ми збираємося кожного четверга. За локацією та часом зібрань слідкуйте на сторінці Eventbright: [http://pllug.eventbrite.com/](http://pllug.eventbrite.com/), а також на сторінці Facebook, де ми публікуємо усі новини: [https://www.facebook.com/PLLUGcommunity](http://pllug.eventbrite.com/)**    


|  Meeting Date | Topic |
|:----|:----|
| Feb 28 | [Intro to C++\Qt Roadmaps development tools and practices. C++ Basics. Developing simple game: 'aMaze'](http://pllug.org.ua/cppqt-roadmap/intro) |
| Mar 7 | [C++11\14\17: Selected Topics. Developing simple game: ' aMaze' (continue)](http://pllug.org.ua/cppqt-roadmap/selected-topics) |
| Mar 14 | Working with project that consist from multiple files. Developing simple game: 'aMaze' [Workshop] |


## Матеріали та контакти

**Книга з навчальними матеріалами:[The PLLUG C++\Qt Roadmap Book](https://pllug-community.gitbooks.io/pllug-c-qt-roadmap-book/content/)**

**Підписатися, щоб отримувати повідомлення про зміни у книзі та можливість скачати її у кількох форматах, можна тут:[https://www.gitbook.com/book/pllug-community/pllug-c-qt-roadmap-book/details](https://www.gitbook.com/book/pllug-community/pllug-c-qt-roadmap-book/details) - матеріал постійно доповнюється, слідкуйте за оновленнями!**

**Підручник з Qt: [Qt Book](https://www.dropbox.com/s/83gz2yleyt5pfge/qt_final.pdf?dl=0)**

## Часті Питання (ЧаП)

### Відповіді на загальні питання стосовно PLLUG Roadmaps дивіться тут: [http://pllug.org.ua/pllug-roadmaps/](http://pllug.org.ua/pllug-roadmaps/)

### Що я буду вміти після проходження PLLUG C++/Qt Roadmap?
 * Самостійно вирішувати прості проблеми під час розробки програми 
 * Писати власні проекти на C++\Qt5
 * Давати раду з проектами, які містять кілька десятків файлів
 * Користуватися необхідними розробнику інструментами для ефективної та зручної роботи
 * Мати елементарне поняття "хорошого стилю", мати елементарні навички ефективної роботи в команді з кількох людей
 
### Це все звучить занадто складно! Що якщо я не вмію програмувати?
Єдиний спосіб навчитися програмувати - це писати програми) Тому спочатку подумай про таке:

 * Все продумано так, щоб **покроково та з самого початку** навчити та показати, буде достатньо часу, щоб повторити/розказати ще раз/пояснити складні теми/моменти
 * Робити це набагато легше разом з іншими та під керівництвом людей, які займаються розробкою професійно.
 * Ми проводимо PLLUG C++/Qt Roadmap вже не один рік, тож з кожним разом програма стає все більш досконалою та доступною для всіх хто бажає навчитися.
 * Керівники та лектори готові пояснювати, допомагати, відповідати на питання.
 * Ми скоротили об'єм інформації до мінімально необхідної, і пояснюємо лише потрібне для того щоб почати писати свої програми.
 * **Ми ДУЖЕ раді, коли учасники задають багато питань**
 * Навіть, якщо врешті решт з будь якої причини у тебе не вийде - ти ж нічого не втрачаєш. Просто приходь на наступний семестр - і продовжуй брати участь (у нас є багато учасників, які прийшли на Roadmap з самого початку другий раз - і закінчили дуже успішно).
 
### Що потрібно буде робити буде робити?
Для того, щоб завершити роадмап успішно необхідно буде виконати набір обов'язкових завдань + участь у міні-проекті. Завдання учасники отримають під час наших зібрань. Усі учасники, які впоралися далі візьмуть участь у одному з проектів PLLUG під час літнього кодінг-марафону.

### Як буде проходити навчання?

Завдання та навчальні матеріали видаватимуться поступово для самостійної роботи. На зібраннях ми: 
  
  * Навчаємося правильному підходу до роботи
  * Вчимося писати власний код покроково прямо на зібранні
  * Розглядаємо як все працює у всіх деталях, дивимося на приклади
  * Пояснюємо все що необхідно, відрповідаємо на всі питання
  * Розглядаємо всі хитрощі, передаємо власний досвід

**Відвідувати зібрання необхідно, бо найважливіша інформація розглядається там. Самостійна робота необхідна для того щоб провести зібрання ефективно, детально розглянути обрані та дуже важливі теми та відповісти на питання.** Час відведенний на зібрання дуже обмежений і цінний, тому ми будемо використовувати його розумно. Детальніше про принципми ефективного навчання [тут](https://pllug-community.gitbooks.io/pllug-c-qt-roadmap-book/content/book/most-important/klka-nadvazhlivih-porad.html).

### Чи потрібно брати ноутбук?
Брати ноутбук дуже бажано, оскільки під час зібрання ви зможете одразу спробувати те, що вивчили. Якщо ж ноутбуку нема, це не є проблема.
Під час воркшопів, коли більша частина є практичною - ті хто не має ноутбука зможуть приєднатися до когось, хто взяв його.

### Скільки часу триватиме навчання?
Навчання триватиме до червня (включно).

### Як довго триває одне зібрання?
Одне зібрання триватиме **2-3** год, з 18:00-21:00.
