---
title: "C++/Qt Roadmap"
layout: page
sitemap: false
permalink: "/qt-roadmap/"
---

## Що таке PLLUG C++/Qt Roadmap?

Це можливість послідовно крок за кроком освоїти мову С++ та кросплатформний інструментарій розробки Qt5. Перевага PLLUG.Roadmap у тому, що учасники отримають поради від керівників та лекторів С++/Qt напряму: з чого можна почати, на що звернути увагу, як виконати ті чи інші завдання. 

**Основна частина навчання буде проходити онлайн - з самостійним опрацюванням навчальних матеріалів! (українською мовою! написаних авторами курсу).** Раз у кілька тижнів ми будемо зустрічатися для обговорення, відповіді на питання та пояснення складних тем. Звичайно, на цих зустрічах буде багато практики у кращих традиціях PLLUG Community.

Серед тем, які ми будемо розглядати:
 * Зрозумілий та простий вступ у мову С++, необхідний для того щоб почати писати власні програми
 * Останні стандарти мови С++ (С++14, С++17)
 * Як використовувати сторонні бібліотеки у своїх проектах
 * Кросплатформний інструментарій Qt5 (версії 5.12.x)
 * Просте та потужне пояснення принципів ООП (об'єктно-орієнтованого програмування)
 * Як працювати з системою контролю версій Git
 * Елементарна робота з командним рядком Linux\Windows
 * Хороший стиль програмування, coding standard, процес роботи над власним проектом
 * Історії з власного досвіду розробників, поширені помилки, питання зі співбесід 


## Як взяти участь?

 1. Реєструєтесь на участь: [https://forms.gle/CSkeuJztPjFPRiGa9](https://forms.gle/CSkeuJztPjFPRiGa9)
 2. Упродовж трьох днів ми додамо вас до Slack чату, де буде проходити наша робота (слідкуємо за e-mail!).
 3. Кожного тижня ви отримуєте навчальні матеріали для самостійного вивчення та завдання яке необхідно виконати. Усі питання можна (і треба!) задавати прямо в чаті.
 
 Раз у кілька тижнів ми влаштовуємо навчальну зустріч чи воркшоп:
	* На зустрічах ми відповідаємо на питання, розбираємо виконанні завдання, розглядаємо додаткові теми.
	* На воркшопах - ми працюємо над спільним міні-проектом у форматі кількагодинного хакатону.
	
 Учасники, які виконають усі завдання та пройдуть навчання приєднаються до розробки нашого спільного проекту на зимовому кемпі. 

## Матеріали та контакти

**Книга з новими навчальними матеріалами: [The C++\Qt Roadmap Book](https://pllug.gitlab.io/cppqt/cppqt-roadmap-book/index.html)**

## Часті Питання (ЧаП)

### Відповіді на загальні питання стосовно PLLUG Roadmaps дивіться тут: [http://pllug.org.ua/pllug-roadmaps/](http://pllug.org.ua/pllug-roadmaps/)

### Що я буду вміти після проходження PLLUG C++/Qt Roadmap?
 * Самостійно вирішувати прості проблеми під час розробки програми 
 * Писати власні проекти на C++\Qt5
 * Використовувати сторонні бібліотеки у своїх проектах
 * Давати раду з проектами, які містять кілька десятків файлів
 * Користуватися необхідними розробнику інструментами для ефективної та зручної роботи
 * Мати елементарне поняття "хорошого стилю", мати елементарні навички ефективної роботи в команді з кількох людей
 
### Це все звучить занадто складно! Що якщо я не вмію програмувати?
Єдиний спосіб навчитися програмувати - це писати програми) Тому спочатку подумай про таке:

 * Все продумано так, щоб **покроково та з самого початку** навчити та показати, буде достатньо часу, щоб повторити/розказати ще раз/пояснити складні теми/моменти
 * Робити це набагато легше разом з іншими та під керівництвом людей, які займаються розробкою професійно.
 * Ми проводимо PLLUG C++/Qt Roadmap вже не один рік, тож з кожним разом програма стає все більш досконалою та доступною для всіх хто бажає навчитися.
 * Керівники та лектори готові пояснювати, допомагати, відповідати на питання.
 * Ми скоротили об'єм інформації до мінімально необхідної, і пояснюємо лише потрібне для того щоб почати писати свої програми.
 * **Ми ДУЖЕ раді, коли учасники задають багато питань**
 * Навіть, якщо врешті решт з будь якої причини у тебе не вийде - ти ж нічого не втрачаєш. Просто приходь на наступний семестр - і продовжуй брати участь (у нас є багато учасників, які прийшли на Roadmap з самого початку другий раз - і закінчили дуже успішно).
 
### Що потрібно буде робити буде робити?

Для того, щоб завершити роадмап успішно необхідно буде виконати набір обов'язкових завдань. Завдання учасники отримають під час наших зібрань. Усі учасники, які впоралися далі візьмуть участь у одному з проектів PLLUG під час зимового кодінг-марафону.

### Як буде проходити навчання?

Завдання та навчальні матеріали видаватимуться поступово для самостійної роботи. На зібраннях ми: 
  
  * Навчаємося правильному підходу до роботи
  * Вчимося писати власний код покроково прямо на зібранні
  * Розглядаємо як все працює у всіх деталях, дивимося на приклади
  * Пояснюємо все що необхідно, відрповідаємо на всі питання
  * Розглядаємо всі хитрощі, передаємо власний досвід

**Відвідувати зібрання необхідно, бо найважливіша інформація розглядається там. Самостійна робота необхідна для того щоб провести зібрання ефективно, детально розглянути обрані та дуже важливі теми та відповісти на питання.** Час відведенний на зібрання дуже обмежений і цінний, тому ми будемо використовувати його розумно. 

### Що потрібно буде робити на заняттях?
Активно слухати, не зазубрювати теорію, a старатися зрозуміти, не боятися ставити запитання під час заняття чи у відповідному каналі комунікації Slack.

### Як буде проходити навчання?
Кожного тижня ви отримуєте навчальні матеріали для самостійного вивчення та завдання яке необхідно виконати. Усі питання можна (і треба!) задавати прямо в чаті. Раз у кілька тижнів ми влаштовуємо навчальну зустріч чи воркшоп. На зустрічах ми відповідаємо на питання, розбираємо виконанні завдання, розглядаємо додаткові теми. На воркшопах - ми працюємо над спільним міні-проектом у форматі кількагодинного хакатону.

### Чи потрібно брати ноутбук?
Брати ноутбук дуже бажано, оскільки під час зібрання ви зможете одразу спробувати те, що вивчили. Якщо ж ноутбуку нема, це не є проблема.
Під час воркшопів, коли більша частина є практичною - ті хто не має ноутбука зможуть приєднатися до когось, хто взяв його.

### Скільки часу триватиме навчання?
Навчання триватиме до грудня (включно).

### Як довго триває одне зібрання?
Одне зібрання триватиме **2-3** год, з 18:00-21:00.
