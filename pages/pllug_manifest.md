---
title: "PLLUG Community Manifesto"
layout: page
sitemap: false
permalink: /pllug-manifest/
---

# PLLUG Community Manifesto
Ми є відкритою спільнотою для усіх, хто цікавиться інформаційними технологіями та відкритим програмним забезпеченням. Ми не приховуємо наших цілей, принципів організації, знань та досвіду, які ми отримали. Усі наші ініціативи прозорі та відкриті для обговорення. Ця інформація відкрита та доступна безкоштовно для кожного незалежно від участі. Так буде завжди.

Ми маємо ціль — сформувати спільноту людей, які вдосконалюють свій професійний рівень та допомагають іншим у цьому. Ми віримо в те, що найкращим навчанням є практика, a найкращими знаннями є досвід. Ми досліджуємо та застосовуємо найкращі з доступних принципів та практик. Ми робимо це кожен день, без компромісів: у навчанні, під час розробки та, навіть, у власному житті.

Ми понад усе цінуємо наші принципи, якими є: відкритість, виключна свобода участі, сміливість, висока ініціативність, небайдужість до результатів, взаємна повага учасників, доступність для кожного. Ми визнаємо свободу у виборі діяльності та ступеню участі для кожного, хто поділяє ці принципи. Нашою рушійною силою є ініціатива всіх учасників. Будь-хто може приєднатися до PLLUG Community. У цих ключових принципів немає виключень.

Ми є відкритою спільнотою. Це наш маніфест.
